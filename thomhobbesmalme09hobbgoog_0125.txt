SECT. 11.

12
suf-..a

110 nn nourun.

criminum poenas dant, minus miserescimus, quia
aut odimus malefactores, aut in nobis esse credi-
mus ne in simile peccatum incidamus. Itaque quod
eorum, qui aeternum cruciari apud inferos dicuntur,
idque cruciatibus intensissimis, nemo fere miseres-
cat, ratio esse potest vei quia credimus idem non
posse accidere nobis, vel quia imaginatio nostra
cruciatus illos non satis fortiter comprehendit, vel
quia qui haec ita esse docent non ita vivunt, ac si
ipsi sibimet ipsis in ea re crederent.

ll. Dolor ob praelatum sibi alium, conjunctus
cum conatu proprio, est aemulatio: sed conjunctus
cum voluntate praelatum sibi retrahendi, invidia est.

12. Admiratio passio est gaudentium novitate:
homini enim novitatem amare naturale est. Nova
autem dicimus, quae raro accidunt; quae autem in
unoquoque genere rerum magnasunt, etiam rara
sunt. Est autem haec passio hominum fere propria.
Etsi enim caetera animalia, quando novum aut in-
usitatum aliquid aspiciunt, eousque admirantur
dum an ipsis noxium vsit vel innoxium possint
judicare; homines tamen quod novum vident, unde
productum sit, et ad quid eo uti possunt quaenmt.
Itaque novitate gaudent, ut causarum effectuumque
cognoscendarum occasione. Ex quo sequitur, quod
qui plura quam ‘alii admiratur, aliis vel imperitior
vel ingeniosior sit; nimirum, si plura ei contingant
nova, imperitior; si eadem nova magis admiretur,
ingeniosior.

Infinitus pene esset numerus passionum, si ad
omnem earum quantulamcunque differentiam di·
versa illis imponeremus nomina. Sed cum nulla sit

. quae non sit harum, quas descripsimus, alicui affinis,

de his dixisse contenti erimus.

 

